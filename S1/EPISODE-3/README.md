# Episode 03 - Illustrate Your Destiny (تصویرگر فردای خود باشید)
  
[🎧 در کست‌باکس بشنوید](https://castbox.fm/episode/Episode-03---Illustrate-Your-Destiny-(%D8%AA%D8%B5%D9%88%DB%8C%D8%B1%DA%AF%D8%B1-%D9%81%D8%B1%D8%AF%D8%A7%DB%8C-%D8%AE%D9%88%D8%AF-%D8%A8%D8%A7%D8%B4%DB%8C%D8%AF)-id4857685-id481801950)

<hr><br>


*تو قسمت قبلی به این نتیجه رسیدیم که بازی زندگی، مثل هر بازیِ دیگه‌ای، قواعد مختص به خودش رو داره. اگه طبق اون قواعد بازی کنی، تو بازی زندگیت برنده‌ای.*

*تو این قسمت می‌خوایم در مورد اولین مورد از رمزهای موفقیت افراد موفق که «تصویرسازی آیندشونه» صحبت کنیم.*

# ۱- بازی مغز انسان
شما هرچیزی رو زیاد جلوی مغز انسان بگیری، مغز شروع می‌کنه و همه چیز رو به اون سمت جهت می‌ده.

اگه یه تصویری، صدایی یا جمله‌ای یا هر چیزی رو ۱۰ بار جلوی مغز بذاری، مغز می‌آد و وارد یه حالتی می‌شه که می‌آد همون کارو، همون حرکت رو پذیرفتن و به‌سمت اون رفتن.

این یه فرمولیه/عادتیه که مغز ما داره و کاری‌ام نمی‌شه براش کرد؛ مغز می‌آد و هرچیزی که رایج‌تر می‌شه براش، مارو به سمت اون سوق می‌ده.

## ۱.۱- روش پازل‌بازهای حرفه‌ای
تو بازی پازل بازی خودمون که خیلی ساده بازیش می‌کنیم، ما پازل رو مدام نگاه می‌کنیم و براساس تصویر، پازل رو حل می‌کنیم؛ درصورتی‌که، می‌آن به اون پازل‌بازهای حرفه‌ای تصویر نهایی پازل رو یه بار نشون می‌دن و اون‌ها اون تصویر رو خودشون باید خیلی خوب تو ذهنشون حک کنن. این تصویر تو ذهن پازل‌بازها باید خیلی روشن باشه و خیلی مرورش کنن تا بتونن مسئله‌ی پازل رو حل کنن.

این چه رمزی از افراد موفق رو نشون می‌ده؟ آدم‌های موفق یه تصویر بسیار روشن از هدفشون و جایی که می‌خوان برن رو دارن تو ذهنشون.

اگه تو زندگی به هر سمتی بخوای بری، این تصویر تو ذهنت بهت کمک می‌کنه که بدونی کدوم مسیر یا قطعه از پازل، تورو به تصویر ایده‌آل پازل آیندت نزدیک‌تر می‌کنه؛ هر چقدر این تصویر روشن‌تر باشه، تو تشخیص مسیر هم موفق‌تریم.

شما باید یه‌کاری برای متمرکز بودن تصویر هدفت داشته باشی.

### ۱.۱.۱- خصوصیت افراد موفق
#### ۱.۱.۱.۱- تصویر هدفشون براشون واضحه
تصویر هدف برای افراد موفق این‌قدر واضحه که مدام دارن با خودشون مرورش می‌کنن؛ وقتی حرف می‌زنن، وقتی کاری رو شروع می‌کنن، وقتی می‌خوان بخوابن یا بیدار بشن و... این هدف جلو چشمشونه.

خیلی از افراد موفق، چون همین تصویر براشون واضح و مشخصه، راه‌هاشون هم به همون سمت جهت‌دار شده.

##### تمرین
یه پوستر بکشید از خودتون تو ۵ سال آینده. بگید من می‌خوام این تصویر باشم تو ۵ سال دیگه. وقتی تصویر رو داشتید، چندتا جمله‌ای که شمارو ۵ سال دیگه توصیف می‌کنه هم زیر پوستر بذارید.

مثلا: «موسیقی‌دان بزرگ ... و...»

تصویر و جمله‌هایی که می‌خوای تو باشی در آینده.

نکته اینه که تصویر واسه ۵ سال بعدِ؛ ولی من باید امروز برای اون تلاش کنم.

#### ۱.۱.۱.۲- آدم موفق اشتباه می‌کنه
باید بدونیم که آدم‌های موفق هم ممکنه اشتباه کنن؛ اما چندتا خصوصیت دارن که مهمه:
1. اشتباه خودشو قبول می‌کنه؛
2. سعی می‌کنه اشتباهشو تکرار نکنه؛
3. وقتی از اشتباهش بر می‌گرده، سعی می‌کنه با قدرت بیش‌تری برگرده به‌جای اولش.

> آدم موفق به تعداد موفقیت‌هاش نیست که، به تعداد پاشدن‌هاشه.


تو زندگی هیچ اشکالی نداره که آدم بفهمه اشتباه کرده، بفهمه که هدفش اون هدفی نبوده که دنبالش بوده.


> آدم تا وقتی که تو خاک نذاشتنش، هنوز اون فرصت داره که تمام این راهو دوباره بره، دوباره هدف‌گذاری کنه.

بازی Escape Room ما تا وقتی که بسته نشده، راه بازه برای تمام اون تغییر هدف‌ها؛ ولی یادمون باشه که هر زمان هدفی گذاشتیم، اون هدف باید واضح و مشخص باشه. اگه یه روز هم متوجه شدیم اون تصویر یه اشکالی داشته، تصویرمون رو درست (تصحیح) کنیم.

## ۱-۲. الگوی تک‌تیراندازها
یک تک‌تیرانداز، قبل از این‌که بخواد بره مأموریت‌اش رو انجام بده، باید یه‌سری کارها و اول انجام بده:
1. مطالعه کنه که کجا می‌خواد اون تیرش رو بزنه؛
2. کِی می‌خواد بزنه؟
3. زمانش رو مطالعه می‌کنه؛
4. و...

خیلی از تک‌تیراندازها فقط یک تیر با خودشون می‌برن به محل، چرا؟ این‌قدر به میزان موفقیتشون اطمینان دارن!

نقطه مقابل این تک‌تیراندازها، Machine Gun Manها هستن. این آدم‌ها یه مسلسل رو برمی‌دارن و به هرچیزی که فکر می‌کنن هدفه یا دورشه تیراندازی می‌کنن. چندتا به هدف می‌خوره؟ ممکنه چندتاش بخوره یا ممکنه هیچ‌کدومشون نخوره.